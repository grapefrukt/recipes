---
author: "[Jim Lahey](https://leitesculinaria.com)"
ingredients :
 - 400 g mjöl
 - 1½ krm torrjäst el. 7 g vanlig jäst
 - 1 rågad tsk salt
 - 3 dl ljummet vatten

tags: [ bröd ]
---
* _Tricket med detta bröd är att degen ska bearbetas så lite som möjligt. Det tar lång tid också, räkna med nästan 24 timmar för hela processen._
* Du kommer också behöva en gjutjärnsgryta med lock, ca 7 liter.

###### Degen
* Blanda mjöl, jäst och salt i en stor skål. (Det är väldigt lite jäst. Det ska vara så.)
* Tillsätt vattnet och blanda för hand (så lite som möjligt) tills en kladdig deg bildas, det borde ta en halv minut eller så.
* Täck skålen med en duk eller plastfilm och låt jäsa i rumstemperatur i minst 12 timmar, helst 18 timmar. Du ser att jäsningen går bra när degens yta är täckt av små bubblor från jästen.  

###### 18 timmar senare
* Strö generöst med mjöl på bakytan, och häll ut degen. Den kommer ha fastat i skålen en massa, skrapa ut det också. Lägg allt i en stor klump.
* Mjöla dina händer lätt och vik in degens ytterkanter mot mitten. Peta till degen så att den blir rund och fin. Knåda den inte, tillsätt inte mer mjöl.
* Strö generöst med mjöl på en kökshandduk, vänd sedan över degen på handduken med "sömmen" från vikningen nedåt. Täck över och låt jäsa ytterligare 2 timmar.
* 30 minuter innan jäsningen är klar, sätt på ugnen på 225° och ställ in en gjutjärnsgryta med lock (ca 7 liter stor) så att även den blir varm.
* När den jäst klart ska degen har dubblats i storlek och om du lätt trycker på sidan ska ditt fingeravtryck stanna kvar. Om den fjädrar tillbaka låt den jäsa ytterligare 15 minuter.

###### I ugnen
* När degen jäst klart, ta ut grytan ur ugnen och vänd försiktigt i degen med "sömmen" uppåt. Det behöver inte bli varken rakt eller snyggt, det blir bra ändå!
* Sätt på locket och in med den i ugnen.
* Efter 30 minuter, ta av locket. Låt brödet baka ytterligare 15-30 minuter utan lock tills det fått en fin kastanjefärgad yta.
* Ta ut brödet ur både ugn och gryta och låt svalna på galler i minst en timme.
